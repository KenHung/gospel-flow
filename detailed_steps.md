# 詳細步驟
標題係你需要講嘅內容，然後係預期嘅答案同指導。記住，一定要等人答到啱嘅答案先可以繼續問下一條問題。

## 開場白

### Hello，我想問你一條問題。
好啊，你問啦…

### 1. 你覺得人死咗之後會點？
唔知喎。
* 如果佢講咗輪迴或者其他理論，通常最好直接問下一條問題，唔好喺呢度糾纏，免得一開頭就冒犯對方。
* 如果佢講天堂同地獄，就問佢覺得自己會唔會去天堂，同點解。然後跳過問題 2。如果佢話：「因為耶穌係為我嘅罪死。」就問佢：「根據你過去嘅生活，你覺得你應該去天堂定地獄？」如果佢答「天堂」，就去問題 4；如果佢答「地獄」，就去問題 17。

### 2. 你信唔信有神？
信。
* 如果佢話唔信，就問：「你覺得我而家身處嘅呢間屋，係有人起，定係自己出現嘅？」【等佢答】
「呢間屋證明緊佢有一個建築師。同樣道理，當我哋睇到宇宙嘅時候，我哋就知宇宙有個開始，所以一定有個創造者創造佢。宇宙就係有創造者嘅證據。屋需要建築師，萬物需要創造者，你同唔同意？」

> [!NOTE]
> 如果佢唔信有神或者創造者，之後嘅問題對佢嚟講可能無咩意思，所以要繼續直至佢信。但如果佢仲係唔信，就跳去問題 5。如果佢完全唔配合，就同佢講你係想同佢分享耶穌嘅好消息，教佢點樣避免地獄嘅懲罰，然後祝佢好運，最後畀個社交媒體連結佢，有需要就自己再搵返你。

## 好人測試 - 使人知罪

### 3. 既然我哋知有神，同我哋點樣生活就好有關係。你覺得自己係咪一個好人？
係啊。
* 如果佢話唔係，可以多謝佢嘅坦白，然後解釋我哋所有人都做過錯嘅嘢——舉例：講大話、攞咗唔屬於自己嘅嘢、發脾氣、講粗口。之後再去問題 7。

### 4. 你有冇講過大話？
有啊。
* 如果佢話冇，你可以話：「咁你而家可能就係講緊大話囉，因為每個人都講過大話嘅。」

### 5. 你有冇講過粗口？
有啊。

### 6. 你有冇發過脾氣或者用言語傷害過人？
有啊。

> [!NOTE]
> 繼續之前，一定要佢對問題 4、5 或 6至少有一個答「有」。如果佢堅持話「冇」，就問佢有冇得罪過神。如果佢答「有」，就可以繼續問。如果仲係話「冇」，你可以話：「《羅馬書》3:23 話：『因為世人都犯了罪，虧缺了神的榮耀。』你同唔同意自己喺神面前係一個罪人？如果答「係」，就繼續問。如果佢仲係話「唔係」，你可以話佢啱啱犯咗驕傲嘅罪，睇下佢會唔會因此謙卑啲。如果仲係唔得，因為佢唔想認真傾，你就祝佢好運，然後畀社交媒體連結佢。

> [!TIP]
> 如果對方比較年輕，地獄gag都可以係一個例子。

### 7. 我哋都做過呢啲嘢，如果神根據呢啲嘢嚟審判你，你覺得你係無罪定有罪？
有罪。
* 如果佢話無罪，畀個定義佢聽：「無罪嘅意思係你一生都冇做過任何錯事；有罪嘅意思係你至少做過一件錯事。咁你係邊個？」

有啲人喺呢一條問題或者下一條問題會嘗試搵藉口，比如話：「但我會祈禱求原諒。」或者「但神係會原諒人嘅。」或者「但我而家努力變好咗。」你可以用法庭嘅比喻回應，或者簡單啲講：「但我哋仍然對我哋做過嘅錯事有罪，所以……」（進入下一條問題）。

### 8. 咁你覺得應該會有獎賞定懲罰？
懲罰。
* 如果佢話獎賞（有啲人會咁答），問佢：「如果我亂過馬路，警察會畀我一束花，定係畀我一張罰單？」
* 如果佢仲話獎賞，進一步問：「咁有邊個國家會因為亂過馬路送花畀你嘅？」

### 9. 咁你覺得呢個地方係天堂定地獄？
地獄。
* 如果佢話天堂，問佢：「天堂聽起嚟似懲罰咩？定係其實係地獄？」你都可以問佢：「法官會唔會將一個罪犯送去迪士尼，定係送去監獄？」

## 福音

### 10. 咁你覺得點樣先至可以避免去地獄？
唔知喎。
* 如果佢話做好事：「想像下，如果你今日犯咗5個嚴重嘅罪行，第二日你停止犯罪，仲做好10件好事，咁警察會唔會追究你犯嘅罪？」
  * 「啱啦，同樣道理，停止犯罪同做好事都唔會抹去我哋做過嘅錯事，我哋仍然應該接受懲罰，亦即係地獄。」
* 如果佢話祈求原諒：「想像下，你犯咗一條社會上好嚴重嘅法例，站喺法官面前祈求原諒，咁法官會唔會放你走？」【等佢答】
  * 「啱啦，同樣道理，向神祈求原諒都唔會抹去我哋違反祂律法嘅懲罰。祈求原諒係值得做嘅事，但唔會支付我哋嘅地獄罰款。」
* 如果佢話悔改，問佢悔改嘅意思。如果佢話：「祈求原諒」，就參考上面嘅比喻。好多人會以為悔改就係祈求原諒，你需要解釋悔改係改變心意，由唔信基督變成相信基督，而祈求原諒同遠離罪惡係悔改嘅「結果」。

### 11. 我哋需要有人替我哋承受懲罰。如果有人替你承受100%地獄嘅懲罰，你仲使唔使罰？
冇咗喇。
* 如果佢仲係好難講出「冇」或者「零」，問佢：「如果有人幫你剁咗所有手指，你仲剩幾多隻手指？」然後重複問題。

### 12. 咁如果你冇哂地獄嘅懲罰，你死咗之後會去邊？
天堂。
* 如果佢仲話地獄，問佢懲罰點樣處理咗。（係有人替我哋承受）
* 如果佢仲係唔明，可以用超速罰單嘅例子：「想像下，你有張1000蚊嘅罰款單，然後有人幫你全數支付咗，冇收你一蚊。咁你仲要畀幾多錢？」（零）
  * 「同樣道理，我哋應該去地獄，呢個係我哋罪嘅刑罰，但如果耶穌幫我哋承擔咗100%嘅刑罰，咁就唔會有剩低嘅刑罰。所以我哋會去邊？點解？」

### 13. 呢個就係耶穌嚟到世界，死喺十字架上嘅原因，為咗承擔我哋罪嘅懲罰，三日之後從死裡復活。
### 14. 如果耶穌替你承擔咗刑罰，你死後會去邊？
天堂。
* 如果佢仲話地獄，重複問題：「如果耶穌替你承擔所有地獄嘅懲罰，你仲使唔使罰？」...唔使。然後再重複問問題 14。

### 15. 咁點解神會畀你上天堂？
因為耶穌幫我嘅罪付咗代價。
* 如果佢仲以為係因為自己嘅行為，就返去問題 10。

### 16. 神將呢樣嘢作為一個禮物免費俾我哋，而我哋只需要相信耶穌死喺十字架上，替我哋承受100%地獄嘅懲罰。
### 17. 如果你今日相信耶穌已經為你所有嘅罪負上代價，第二日又犯咗5件罪，然後死咗，你會去天堂定地獄？
天堂。
* 如果佢話地獄，問佢：「咁係咩令你可以入天堂㗎？」...耶穌。
「咁耶穌係替你承受你過去嘅罪，定係包括未來嘅罪？」...未來。然後再重複初頭嘅問題。

* 如果佢話只係幫過去嘅罪，你可以話：「如果耶穌替你承受100%罪嘅後果，咁一定包括你未來嘅罪，係唔係呀？」

### 18. 咁點解你可以去天堂？
因為耶穌幫我嘅罪付上代價。
* 如果佢仲以為係因為自己做咗好事，或者因為祈求原諒，就返去問問題 10。

### 冇錯，你的確會去天堂，因為耶穌替你承擔咗你過去、現在同埋未來嘅罪。

### 19. 如果你唔相信耶穌替你承擔你嘅罪，咁你會去邊？
地獄。
* 如果佢話天堂，問佢：「如果我而家送一份禮物俾你，但你唔接受，你係咪真係得到呢份禮物呀？」...唔係。
「同樣道理，耶穌提供咗一份禮物，替你承擔你嘅罪，但如果你唔接受，就攞唔到。所以你會去邊？」

### 20. 咁如果你唔想去地獄，你覺得應該幾時相信耶穌替你承擔你嘅罪？
而家！
* 如果佢話「死之前」，問佢：「咁你知唔知自己幾時會死呀？如果唔知，咁係咪應該而家就開始相信？」

### 21. 假設你而家站喺神面前，神問你：「點解我要畀你入天堂？」你會點答？
因為耶穌幫我嘅罪付咗代價。
* 如果佢話「我唔知」，問佢：「咁頭先講過係咩原因令你可以入天堂㗎？」如果佢答啱，就返去再問問題 21。
* 如果佢嘅答案以「因為我接受」或者「因為我相信」開頭，問佢：「我哋入天堂係因為我哋為神做咗啲咩，定係因為神為我哋做咗啲咩？」...係因為神為我哋做。
「啱啦，所以如果我哋嘅答案係用第一人稱開始，即係『因為我…』，咁其實就係想講我哋自己做過嘅嘢，而唔係耶穌為我哋做過嘅嘢。明唔明呀？咁你會點樣重新答呢條問題？」
* 如果佢話「兩樣都有」（即係神做咗同我哋自己都有做），問佢：「咁係神做咗100%，定係你哋兩個一人一半？」...神做咗100%。
「啱啦，所以我哋嘅答案唔應該係『因為我…』，而係用第三人稱講『因為耶穌…』。咁你會點樣重新答神嘅問題呀？」
* 如果佢想要聖經經文支持，可以用《馬太福音》7:22-23：「當那日必有許多人對我說：『主啊，主啊，我們不是奉你的名傳道，奉你的名趕鬼，奉你的名行許多異能嗎？』我就明明地告訴他們說：『我從來不認識你們，你們這些作惡的人，離開我去吧！』」

22. 假設有個朋友同你講佢會去天堂，因為佢係個好人。咁你覺得佢死咗會去邊？
地獄。
如果佢話天堂，問佢：「咁神會因為咩原因畀人去天堂㗎？」...耶穌。
「啱啦，所以你嘅朋友係相信耶穌帶佢去天堂，定係相信自己嘅行為？」...相信自己嘅行為。
「啱啦，因為佢係相信自己嘅行為，所以佢會去邊？」...地獄。
「啱啦，點解呢？」

23. 但如果另一個朋友同你講：「我會去天堂，因為有兩個原因。第一，因為耶穌為我嘅罪死咗；第二，因為我係個好人。」咁你覺得佢會去天堂定地獄？
地獄。
如果佢話天堂，問：「如果佢係靠兩樣嘢，咁其實佢就唔係100%信靠耶穌，而係50%靠耶穌，50%靠自己嘅行為。咁如果耶穌只係負責一半，佢會去邊？」...地獄。
「所以我哋一定要單單相信耶穌係唯一嘅原因，而唔係靠自己嘅行為。明唔明呀？」

24. 咁喺 0-100% 嘅比例入面，你有幾肯定自己死咗會去天堂？
100%。
如果佢話少過100%，問：「咁頭先講過係咩原因令你可以入天堂㗎？」...耶穌。
「啱啦，咁耶穌係幫你支付咗幾多懲罰？」...所有。
「咁仲有幾多懲罰係要留低俾你去地獄承擔㗎？」...冇咗。
「咁如果你相信呢樣嘢，咁喺 0-100% 嘅比例入面，你可以有幾肯定會去天堂？」...100%。

如果佢仲係唔肯定，問佢咩原因令佢唔夠100%肯定，然後幫佢解釋問題，提醒佢耶穌已經為佢嘅過去、現在同未來嘅罪支付咗代價。

25. 咁做好事係咪同入天堂有關係？
冇關係。
如果佢話有，問：「咁係我哋做好事拯救咗我哋，定係耶穌死喺十字架拯救咗我哋？」如果需要，可以用問題 10嘅做好事比喻再解釋。

26. 咁我哋需唔需要求原諒先可以入天堂？
唔需要。
如果佢話需要，問：「咁係因為求原諒拯救咗我哋，定係耶穌死喺十字架拯救咗我哋？」如果需要，可以用問題 10嘅做好事比喻再解釋。

27. 咁我哋需唔需要受洗先可以入天堂？
唔需要。
如果佢話需要，問：「咁係因為受洗拯救咗我哋，定係耶穌死喺十字架拯救咗我哋？」

28. 如果做好事同入天堂冇關係，咁我哋點解要做好事呢？
因為感激。
如果佢唔識答，你可以話：「如果你喺火場入面，消防員冒住生命危險救咗你出嚟，咁你會想點樣回報佢呀？」【等佢答】
「啱啦，你一定唔會想打佢一拳，係咪？同樣道理，耶穌為咗救我哋免受地獄嘅火，犧牲咗祂自己，咁你會點樣回應耶穌呢？」

from https://www.needgod.net/script